МІНІСТЕРСТВО ОСВІТИ І НАУКИ УКРАЇНИ
ХАРКІВСЬКИЙ НАЦІОНАЛЬНИЙ УНІВЕРСИТЕТ РАДІОЕЛЕКТРОНІКИ

ФАКУЛЬТЕТ КОМП’ЮТЕРНИХ НАУК
КАТЕДРА ПРОГРАМНОЇ ІНЖЕНЕРІЇ




ЗВІТ
до лабораторної роботи №1 з дисципліни
«Аналіз та рефакторинґ коду»
на тему: «РОЗРОБКА VISION & SCOPE»






Виконав:                                    Перевірив:
ст. гр. ПЗПІ-23-6                           ас. катедри ПІ
Ананьєв Несторіан Сергійович                Дашенков Дмитро Сергійович




Харків 2025
1 ЗАВДАННЯ

     Метою лабораторної роботи є розробка комплексного документу Vision & Scope для обраного студентом програмного проєкту та демонстрація вмінь аналізувати, структурувати та презентувати концепцію програмної системи. Під час виконання роботи студент повинен провести глибокий аналіз проблемної області, визначити актуальність проєкту на ринку, дослідити існуючі аналогічні рішення та обґрунтувати вибір технологічного стеку для реалізації. Робота передбачає розробку детального опису архітектури системи з виділенням функціональності окремих компонентів – серверної частини, клієнтських додатків (веб та мобільної), а також IoT-пристроїв, якщо вони передбачені проєктом.
     Документ Vision & Scope повинен включати розділи, які охоплюють поточний стан розвʼязуваної проблеми, аналіз конкурентних рішень та способи монетизації проєкту. Студент має детально описати призначення та бізнес-логіку системи, сформулювати вимоги до кожної з функціональних частин і презентувати перелік усіх залучених технологій, інструментів розробки та матеріалів. При цьому необхідно враховувати сучасні підходи до розробки веб- та мобільних застосунків, а також принципи проєктування розподілених систем, якщо це релевантно для обраного проєкту.
       

2 ОПИС ВИКОНАНОЇ РОБОТИ
     Для виконання лабораторних робіт було обрано тему «Програмна система для моніторингу транспортних засобів перевізників у реальному часі».
     Було розроблено комплексний документ Vision & Scope для програмної системи OrionixTrack – інтегрованої операційної платформи для управління транспортними операціями. 
     Під час виконання роботи було здійснено глибокий аналіз проблемної області, розроблено концепцію системи та обґрунтовано технологічні рішення. Документ охоплює розділи 1.1 та 1.2, де описані актуальність проблеми неефективної координації у транспортних компаніях та конкурентна позиція проєкту на ринку. Розділи 2.1 та 2.2 містять детальний опис призначення системи, основних функцій та бізнес-логіки, спрямованої на трансформацію хаотичної комунікації на прозорий цифровий процес.
     У розділах 3.1 та 3.2 визначено функціональність серверної частини, IoT-модуля та запланованих клієнтських застосунків (веб-інтерфейс для адміністрування та мобільного застосунку для водіїв). Розділ 4.3 деталізує усі програмні засоби та інструменти, включаючи NestJS, TypeScript, PostgreSQL, MQTT, WebSockets, Vue.js та Kotlin для розробки системи.


ВИСНОВКИ
     Розробка документу Vision & Scope для системи OrionixTrack дозволила чітко визначити проблемну область, цінність продукту та архітектуру системи. Обґрунтований вибір технологічного стеку (NestJS, TypeScript, PostgreSQL, Vue.js, Kotlin) та чітка рольова структура забезпечують можливість розробки надійної та масштабованої платформи для оптимізації операцій транспортних компаній.
     Виконана робота стала фундаментом для подальшої розробки проєкту та підтвердила важливість систематичного підходу до планування програмних систем. OrionixTrack має чіткий конкурентний позиціонування, орієнтуючись на оптимізацію щоденних операцій малих і середніх транспортних компаній, забезпечуючи прозорість та ефективність робочих процесів.

ДОДАТОК А

Vision and Scope Document
for
OrionixTrack
Version 1.0 approved
Prepared by Ananiev Nestorian
Kharkiv National University of Radio Electronics
28.10.2025


	
Copyright © 1999 by Karl E. Wiegers. Permission is granted to use, modify, and distribute this document.


Table of Contents

Table of Contents	6
Revision History	6
1.	Business Requirements	7
1.1.	Background	7
1.2.	Business Opportunity	7
2.	Vision of the Solution	8
2.1.	Vision Statement	8
2.2.	Major Features	8
3.	Scope and Limitations	8
3.1.	Scope of Initial Release	8
3.2.	Scope of Subsequent Releases	8
4.	Business Context	9
4.3.	Operating Environment	10




Revision History


Name
Date
Reason For Changes
Version
Ananiev Nestorian
28.10.2025
Initial document creation
1.0






Business Requirements
1.1. Background
У сучасних транспортних компаніях ключовою проблемою є ефективне операційне управління: координація роботи водіїв, призначення транспортних засобів на конкретні завдання та контроль за їх виконанням. Багато перевізників досі покладаються на застарілі методи, такі як телефонні дзвінки та месенджери, що призводить до фрагментації інформації, затримок та відсутності прозорої картини робочих процесів.

Розвиток технологій IoT, доступність GPS-модулів та мобільного зв’язку створили передумови для побудови єдиної платформи. Вона дозволяє не просто пасивно відстежувати транспорт, а й активно керувати щоденними операціями, поєднуючи збір даних у реальному часі з інструментами для планування та взаємодії.

Проєкт OrionixTrack покликаний створити єдину цифрову платформу, що об'єднує планування рейсів, моніторинг транспорту в реальному часі та інтерактивну взаємодію між диспетчерами і водіями. Його мета – замінити розрізнені методи комунікації на структурований, прозорий та керований робочий процес.
1.2. Business Opportunity
Ринок логістичного програмного забезпечення поділений на два полюси. З одного боку – потужні корпоративні платформи (Wialon, Navixy), які пропонують глибоку аналітику та технічний моніторинг, але є надто складними та дорогими для малого бізнесу. З іншого – прості GPS-трекери (GPS Trace), які показують лише місцезнаходження транспорту, але не надають жодних інструментів для керування робочими процесами.
OrionixTrack займає нішу між цими двома крайнощами. На відміну від конкурентів, цей проєкт фокусується не на технічних даних, а на оптимізації щоденних операцій через структуровану взаємодію між учасниками процесу.
Ключова відмінність системи полягає в її архітектурі, побудованій навколо життєвого циклу рейсу та чіткого розподілу ролей:
• Диспетчер отримує веб-інструмент для планування та контролю рейсів.
• Водій використовує простий мобільний застосунок для отримання завдань та звітності про їх виконання.
• Власник компанії має повний адміністративний контроль та доступ до аналітики.
Система пропонує готове хмарне рішення, яке не вимагає від клієнта власних серверів чи складного налаштування, та є сумісним з будь-якими IoT-трекерами.
Основна бізнес-цінність OrionixTrack полягає у перетворенні хаотичної комунікації (дзвінки, месенджери) на прозорий та керований процес. Це дозволяє зменшити операційні витрати, усунути людські помилки при плануванні та підвищити якість сервісу, надаючи кінцевим клієнтам можливість відстежувати актуальне місцезнаходження транспорту через публічні канали відстеження.
2. Vision of the Solution
2.1. Vision Statement
Для транспортних компаній, які прагнуть замінити хаотичну ручну координацію на прозорий цифровий процес, OrionixTrack є інтегрованою операційною платформою.

На відміну від звичайних систем GPS-моніторингу, продукт надає спеціалізовані інструменти для кожної ролі: веб-інтерфейс для диспетчерів для планування та контролю рейсів, та інтуїтивний мобільний застосунок для водіїв для отримання завдань і звітності про їх виконання.

Мета проєкту – перетворити щоденні перевезення на керований, ефективний та надійний процес, підвищуючи якість сервісу та забезпечуючи повний контроль над операційною діяльністю.
2.2. Major Features
Основні функції системи:

• F-1: Керування персоналом (Веб, Власник): Створення, редагування та деактивація облікових записів Диспетчерів та Водіїв.
• F-2: Керування автопарком (Веб, Власник): Додавання та адміністрування транспортних засобів і привʼязаних до них IoT-трекерів.
• F-3: Налаштування каналів відстеження (Веб, Власник): Створення та управління постійними публічними посиланнями для відстеження рейсів клієнтами.
• F-4: Планування та призначення рейсів (Веб, Диспетчер): Створення нових рейсів із зазначенням водія, транспорту, деталей завдання та опціонального каналу відстеження.
• F-5: Моніторинг транспорту на карті в реальному часі (Веб, Диспетчер/Власник): Відстеження місцезнаходження всіх активних транспортних засобів у реальному часі.
• F-6: Перегляд історії поїздок (Веб, Диспетчер/Власник): Доступ до архіву завершених рейсів з можливістю переглянути їх повний трек на карті.
• F-7: Перегляд призначених рейсів (Мобайл, Водій): Доступ до персонального списку майбутніх та активних завдань з усіма деталями.
• F-8: Управління статусом рейсу (Мобайл, Водій): Самостійна зміна статусу свого рейсу за допомогою кнопок "Підтвердити", "Почати", "Завершити".
• F-9: Інтеграція з навігацією (Мобайл, Водій): Можливість відкрити адресу призначення у зовнішньому навігаційному додатку в один дотик.
• F-10: Публічне відстеження за посиланням (Публічна веб-сторінка, Клієнт): Надання доступу до спрощеної карти з рухом транспорту для сторонніх осіб без авторизації.
• F-11: Збір та обробка телеметрії (IoT-модуль): Надійний прийом, обробка та збереження даних (координати, швидкість), що надходять від фізичних трекерів.
• F-12: Рольова система безпеки (Усі платформи): Захищений вхід та розмежування прав доступу для кожної ролі в системі.

3. Scope and Limitations
3.1. Scope of Initial Release
Перший випуск системи OrionixTrack зосереджений на створенні надійного серверного ядра та забезпеченні стабільної передачі даних від IoT-клієнта. Мета цього етапу – розробити повноцінний REST API, який стане фундаментом для всіх майбутніх клієнтських застосунків.

До початкового випуску входять такі ключові компоненти:
• Прийом даних від трекерів: Система матиме надійний канал для безпечного прийому, обробки та збереження даних про місцезнаходження, що надходять від фізичних пристроїв на транспорті.
• Логіка керування рейсами: Буде реалізовано повний процес керування  рейсом – від його планування диспетчером до фактичного початку та завершення, які в майбутньому ініціюватиме водій через мобільний застосунок.
• Керування ресурсами компанії: Система вмітиме додавати, редагувати та керувати всіма основними активами: водіями, диспетчерами та автопарком.
• Механізм публічного відстеження: Буде створено можливість генерувати спеціальні безпечні посилання, які дозволять ділитися інформацією про місцезнаходження конкретного рейсу з клієнтами, не розкриваючи жодних конфіденційних даних.
3.2. Scope of Subsequent Releases
Подальші версії системи зосередяться на розробці повноцінних клієнтських застосунків – веб-інтерфейсу для адміністрування та мобільного застосунку для водіїв. Розширення функціональності спрямоване на зручність використання, покращення взаємодії між усіма учасниками перевізного процесу та аналітичну обробку даних.

1. Веб-застосунок (для Власників та Диспетчерів). Це буде повноцінний командний центр для управління всіма операціями компанії.
• Карта з оновлення : Ключовий екран, що відображає рух усіх активних транспортних засобів у реальному часі.
• Інструменти для Диспетчера: Інтерфейс для планування та призначення рейсів, моніторингу їх виконання та перегляду історії поїздок.
• Панель Адміністратора для Власника: Розділ для керування персоналом (водіями, диспетчерами), автопарком та налаштування "Каналів відстеження".
2. Мобільний застосунок (для Водіїв). Це буде простий та надійний помічник водія, розроблений для використання в дорозі.
• Список завдань: Чіткий перелік призначених рейсів з усіма необхідними деталями.
• Керування рейсом: Великі та зручні кнопки для самостійної зміни статусу поїздки ("Почати", "Завершити"), що миттєво інформує диспетчера.
• Інтеграція з навігацією: Можливість в один дотик відкрити адресу призначення у звичному для водія навігаторі.
3. Публічна веб-сторінка (для Клієнтів) Це буде мінімалістична сторінка для надання інформації клієнтам компанії-перевізника.
• Відстеження за посиланням: Користувачі зможуть перейти за посиланням "Каналу відстеження" і побачити на карті, де зараз знаходиться потрібний їм транспорт, без будь-якої реєстрації.
• Конфіденційність: Сторінка показуватиме лише іконку транспорту, приховуючи будь-яку чутливу інформацію.
4. Business Context
4. 3 Operating Environment
Програмна система спроєктована як клієнт-серверна архітектура, що буде розгорнута у хмарному середовищі для забезпечення високої доступності, надійності та можливості масштабування. Для реалізації проєкту буде використано сучасний стек технологій, оптимізований для розробки високоефективних та інтерактивних застосунків.

1. Серверна частина (Backend):
• Фреймворк: NestJS – буде використано як основний фреймворк для побудови надійного та масштабованого серверного застосунку.
• Мова програмування: TypeScript – забезпечить сувору типізацію та підвищить надійність кодової бази.
• Система управління базами даних (СУБД): PostgreSQL – обрана як реляційна база даних для надійного зберігання структурованої інформації про користувачів, рейси та транспорт.
• ORM: TypeORM – буде використано для взаємодії з базою даних, що спростить маніпуляції з даними та забезпечить сумісність з TypeScript.

2. Комунікація в реальному часі:
• Протокол для IoT: MQTT – буде використано як основний протокол для обміну даними між IoT-трекерами та сервером. Його легкість та надійність роблять його оптимальним для передачі телеметричних даних з пристроїв з обмеженими ресурсами.
• Протокол для клієнтів: WebSockets – забезпечить двосторонній зв'язок у реальному часі між сервером та клієнтськими застосунками (веб та мобільним) для миттєвого оновлення позицій транспорту на карті.

3. Клієнтські застосунки:
• Мобільний клієнт (Android):
o Мова програмування: Kotlin – офіційно підтримувана мова для розробки під Android.
o UI Toolkit: Jetpack Compose – буде використано для створення сучасного та декларативного інтерфейсу користувача мобільного застосунку.
• Веб-клієнт:
o Фреймворк: Vue.js – обраний для розробки реактивного та інтерактивного користувацького інтерфейсу для веб-панелей власника та диспетчера.
5
		



